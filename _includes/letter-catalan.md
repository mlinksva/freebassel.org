El 15 de març de 2012, Bassel Khartabil va ser detingut en el context d'una onada de detencions al districte de Mazzeh de Damasc.
Fins a l'octubre de 2015, es trobava reclòs a la presó d'Adra de Damasc pel govern sirià.
Es desconeix el seu parador actual.

Bassel Khartabil, un sirià palestí de {{ bassel_age }} anys, és un respectat enginyer informàtic especialitzat en el desenvolupament de programari de codi obert, el tipus de codi sobre els quals es basa Internet. Va iniciar la seva carrera fa deu anys a Síria, on va treballar com a director tècnic d'una sèrie d'empreses locals en projectes culturals com la restauració de Palmira i la revista Forward Syria Magazine.

Des de llavors, Bassel s'ha convertit en una persona coneguda mundialment pel seu fort compromís amb el moviment per a una Internet oberta, ensenyant coneixements sobre tecnologia als altres i aportant la seva experiència lliurement per ajudar el món. En Bassel és el líder del projecte per a un programa de codi obert anomenat Aiki Framework. En les comunitats tècniques en línia, és conegut com a voluntari dedicat a projectes d'Internet encara més importants com Creative Commons (www.creativecommons.org), Mozilla Firefox (www.mozilla.org), la Viquipèdia (www.wikipedia.org), Openclipart (www.openclipart.org), Fabricatorz (www.fabricatorz.com) i Sharism (www.sharism.org).

Des de la seva detenció, el valuós treball voluntari d'en Bassel, tant a Síria com a arreu del món, s'ha detingut. La seva absència ha estat dolorosa per a les comunitats que en depenen. A més, la seva família i la seva dona han vist com se suspenien les seves vides.

El Grup de Treball sobre la Detenció Arbitrària de les Nacions Unides ha determinat que la detenció i l'empresonament d'en Bassel eren arbitràries i violaven el dret internacional, i ha demanat el seu alliberament immediat.

Nosaltres, els signants de la campanya #FREEBASSEL, demanem informació immediata sobre la seva detenció, salut i estat psicològic.

Instem al Govern de Síria que alliberi el membre de la comunitat, el futur marit, el fill d'una mare i un pare, i l'internacionalment aplaudit enginyer de programari Bassel Khartabil, immediatament.
