Il 15 Marzo 2012, Bassel Khartabil è stato messo in carcere a seguito di una serie di arresti nel distretto di Mazzeh a Damasco. Fino ad Ottobre 2015 è stato rinchiuso nella Prigione di Adra, a Damasco, dal governo siriano. La sua posizione attuale è sconosciuta.

Bassel Khartabil, siriano-palestinese di {{ bassel_age }} anni, è un rispettato ingegnere informatico specializzato nello sviluppo di software open source, che rende un importante contributo allo sviluppo di Internet. Ha avviato la sua carriera dieci anni fa in Siria, lavorando come direttore tecnico per un certo numero di aziende locali su progetti culturali come il ripristino del sito archeologico di Palmyra e per la rivista Forward Syria.

Da allora, Bassel è divenuto noto in tutto il mondo per il suo forte impegno sul web aperto, insegnando agli altri la tecnologia e contribuendo con la sua libera esperienza ad aiutare il mondo. Bassel è il capo progetto di un software aperto open source chiamato Aiki Framework. È ben conosciuto nelle comunità tecniche online come volontario per importanti progetti internet come le Creative Commons (http://www.creativecommons.org), Mozilla Firefox (http://www.mozilla.org), Wikipedia (http://www.wikipedia.org), Openclipart (http://www.openclipart.org), Fabricatorz (http://www.fabricatorz.com) e Sharism (http://www.sharism.org

Dal suo arresto, il prezioso volontariato di Bassel, sia in Siria che nel resto del mondo, è stato interrotto. La sua assenza è stata dolorosa per le comunità che dipendono da lui. In più, la sua famiglia, e sua moglie, si sono trovati con la vita in sospeso.

Il gruppo di lavoro dell'ONU sulla Detenzione Arbitraria ha determinato che l'arresto di Bassel e la sua incarcerazione sono stati arbitrari ed in violazione delle leggi internazionali, ed ha chiesto il suo immediato rilascio.

Noi, i firmatari della campagna #FREEBASSEL, richiediamo informazioni immediate sulle sue condizioni di detenzione, sulla sua salute ed il suo stato psicologico.

Chiediamo al Governo Siriano di liberare immediatamente Bassel Khartabil, membro della comunità, futuro marito, figlio di genitori amorevoli e rispettato sviluppatore software.
