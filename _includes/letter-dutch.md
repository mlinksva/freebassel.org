Op 15 maart 2012 werd Bassel Khartabil aangehouden tijdens een golf van arrestaties in het Mazzeh-district van Damascus.
Tot oktober 2015 werd hij door de Syrische regering vastgehouden in de Adra gevangenis in Damascus.
Niemand weet waar hij zich nu bevindt.

Bassel Khartabil, een {{ bassel_age }}-jarige Palestijnse Syriër, is een vooraanstaand softwareontwikkelaar die gespecialiseerd is in open-source software dat een belangrijke bijdrage levert aan de ontwikkeling van het internet. Tien jaar geleden begon hij zijn loopbaan in Syrië, waar hij werkte als technisch directeur voor lokale bedrijven die zich richtten op culturele projecten zoals Restoring Palmyra en Forward Syria Magazine.

Sinds die tijd staat Bassel bekend om zijn sterke toewijding voor een open internet. Door zijn eigen ervaringen te delen, leert hij anderen wat er mogelijk is op technisch gebied. Bassel is projectleider van het open-source softwareplatform Aiki Framework. Binnen technische online gemeenschappen staat hij bekend als een toegewijde vrijwilliger die zich inzet voor grote internetprojecten zoals Creative Commons (www.creativecommons.org), Mozilla Firefox (www.mozilla.org), Wikipedia (www.wikipedia.org), Openclipart (www.openclipart.org), Fabricatorz (www.fabricatorz.com) en Sharism (www.sharism.org).

Sinds zijn arrestatie is zijn waardevolle vrijwilligerswerk gestopt in Syrië en de rest van de wereld. De hele community leidt onder zijn zijn afwezigheid, omdat ze voor deze werkzaamheden van hem afhankelijk zijn. Ook zijn familie, vrouw en andere geliefden hebben moeite hun leven voort te zetten zonder hem.

De United Nations Working Group on Arbitrary Detention heeft vastgesteld dat Bassels arrest en gevangenschap arbitrair zijn en in strijd met internationale wetgevingen. Zij hebben daarom onmiddellijke vrijlating geëist.

Wij, de ondergetekenden van de #FREEBASSEL-campagne, eisen per direct informatie over zijn hechtenis, gezondheid en psychische toestand.

Wij dringen er bij de Syrische overheid op aan dat Bassel Khartabil, een gewaardeerd lid van vele gemeenschappen, internationaal gerespecteerd softwareontwikkelaar, toekomstig echtgenoot en zoon van liefhebbende ouders onmiddellijk wordt vrijgelaten.
