---
layout: press
title: "#FREEBASSEL: uwolnić zaginionego w Syrii aktywistę wolnej kultury"
source: "Wikimedia Poland"
link: http://blog.wikimedia.pl/2015/10/freebasel-uwolnic-zaginionego-w-syrii-aktywiste-wolnej-kultury/
categories: [press]
---

<div class="post" id="post-1623">
      <h1><a href="http://blog.wikimedia.pl/2015/10/freebasel-uwolnic-zaginionego-w-syrii-aktywiste-wolnej-kultury/" rel="bookmark" title="Bezpośredni odnośnik: #FREEBASSEL: uwolnić zaginionego w Syrii aktywistę wolnej kultury">#FREEBASSEL: uwolnić zaginionego w Syrii aktywistę wolnej kultury</a></h1>
      <div class="postinfo">Autor: <a href="http://blog.wikimedia.pl/author/magalia/" title="Wpisy, których autorem jest Natalia Szafran-Kozakowska" rel="author">Natalia Szafran-Kozakowska</a>, 13 października 2015</div>
      
      <div class="entry">
        <p><span style="color: #4f81bd"><span style="font-family: Cambria,serif"><span style="font-size: medium"><i><span lang="en-GB">Katherine Maher i Ed Erhart, tłum. </span>Krzysztof Machocki.<br>
</i></span></span></span></p>
<div id="attachment_1626" style="width: 310px" class="wp-caption alignright"><a href="https://commons.wikimedia.org/wiki/File:Bassel_Safadi,_Seoul,_2010.jpg"><img class="size-medium wp-image-1626" src="http://blog.wikimedia.pl/wp-content/uploads/2015/10/Bassel_Safadi_Seoul_2010-300x202.jpg" alt="Bassel Khartabil w 2010 roku, fot. Christopher Lee Adams" height="202" width="300"></a><p class="wp-caption-text">Bassel Khartabil w 2010 roku, fot. Christopher Lee Adams</p></div>
<p>W ostatnich miesiącach ekstremistyczne Islamskie Państwo Iraku i Lewantu (ISIL) wzięło na cel starożytne ruiny Palmyry. <a href="https://pl.wikipedia.org/wiki/Bassel_Khartabil">Bassel Khartabil</a>, aktywista wolnej kultury i wikipedysta, pracował nad przygotowaniem trójwymiarowej dokumentacji tego bezcennego zabytku, by zachować go dla przyszłych pokoleń. Trzy lata temu został aresztowany przez syryjskie władze. Niedawno został wywieziony z więzienia w nieznanym kierunku. <a href="http://freebassel.org/">Jego przyjaciele i rodzina</a> obawiają się o jego bezpieczeństwo.</p>
<p>Palmyra to „<a href="http://www.nytimes.com/2015/10/06/world/middleeast/isis-syria-arch-triumph-palmyra.html?_r=0">jedno z najważniejszych stanowisk archeologicznych na świecie</a>”, zawierające „<a href="http://www.nytimes.com/2015/05/21/world/middleeast/syria-isis-fighters-enter-ancient-city-of-palmyra.html">wiele spośród najwspanialszych zabytków starożytności</a>”. Najwcześniejsze znaleziska archeologiczne z tego rejonu datuje się na okres neolitu, ok. 9.5 tysiąca lat temu. Miasto położone na skrzyżowaniu szlaków handlowych łączących wschód z zachodem przez tysiąclecia odgrywało olbrzymią rolę w historii Bliskiego Wschodu. Początek jego złotego okresu przypada na III wiek p.n.e. Spora część fascynujących ruin Palmyry wciąż pozostaje ukryta pod ziemią, jednak mimo to już w 1980 roku wpisano je na listę światowego dziedzictwa UNESCO. Na początku wojny domowej w Syrii prace archeologiczne zostały wstrzymane.</p>
<p>W maju ruiny zostały zajęte przez bojowników ISIL, którzy w trakcie swego podboju sporych połaci Iraku i Syrii już wcześniej zasłynęli <a href="https://en.wikipedia.org/wiki/Destruction_of_cultural_heritage_by_ISIL">niszczeniem obiektów dziedzictwa</a>. Ugrupowanie <a href="http://www.theguardian.com/world/2015/may/27/isis-releases-footage-of-palmyra-ruins-intact">początkowo twierdziło</a>, że nie zamierza zrównywać Palmyry z ziemią a jedynie zniszczy te obiekty, które islamscy fundamentaliści uznają za „politeistyczne”. Ostatecznie jednak ISIL rozpoczęło niszczenie nawet zabytków niezwiązanych ze starożytnymi religiami. <span lang="en-GB">Rzymski amfiteatr wykorzystują do publicznych egzekucji. </span>W sierpniu <a href="https://pl.wikipedia.org/wiki/Chalid_al-Asad">Chalid al-Asaad</a>, syryjski archeolog znany dzięki swoim pracom nad zabytkami jako „mr. Palmyra”, został tam publicznie ścięty po przeszło miesiącu tortur. 6 października światowe media uzyskały potwierdzenie, że ISIL wysadziło w powietrze bezcenny łuk triumfalny, zbudowany przez Rzymian w II wieku n.e. dla uczczenia zwycięstw nad siłami Persów.</p>
<p>Na długo zanim świat usłyszał o ISIL , Bassel Khartabil rozpoczął pracę nad zachowaniem dziedzictwa Palmyry, którym chciał podzielić się z całym światem i ocalić go dla przyszłych pokoleń. Rozpoczęty w 2008 roku projekt łączył zdjęcia satelitarne zabytkowego miasta z dostępną dokumentacją, w celu stworzenia cyfrowego modelu 3D ruin i zabytków Palmyry. Prace nad projektem przerwało aresztowanie Bassela. Obecnie <a href="https://archive.org/details/freebassel-palmyra">w serwisie Internet Archive oglądać można 16 zdjęć</a> prezentujących wyniki pracy Bassela. 15 października w serwisie newpalmyra.org Jon Phillips, jego współpracownik, opublikuje kolejne wyniki ich wspólnej pracy – na wolnej licencji.</p>
<p>W chwilach wolnych od pracy nad dzieleniem się skarbami kultury swojego kraju ze światem, Bassel był informatykiem i aktywistą wolnej kultury, jednym z inicjatorów ruchu open-source w świecie arabskim. Był też jednym z aktywniejszych twórców arabskojęzycznej Wikipedii w początkach jej istnienia. Stworzył i prowadził <a href="http://creativecommons.org/tag/cc-syria">syryjski ruch Creative Commons</a> (CC), w ramach którego wspierał nie tylko wolne licencje, ale też wolne oprogramowanie i zasoby, jak Ubuntu i Wikipedię. – <em>Bassel ciężko pracował nad likwidacją cyfrowego wykluczenia i edukacją swojego narodu na temat Internetu i narzędzi open-source</em> – <a href="http://www.huffingtonpost.com/catherine-m-casserly-phd/free-bassel-free-culture_b_2867250.html">pisała w 2013</a> ówczesna szefowa Creative Commons, Catherine Casserly. Podczas premiery arabskiej wersji licencji CC rolę Bassela w ich powstaniu określono jako kluczową.</p>
<p>Bassel udzielał się także w innych projektach open-source, m.in. współtworzył oprogramowanie <a href="https://pl.wikipedia.org/wiki/Mozilla">Mozilla</a> i <a href="https://pl.wikipedia.org/wiki/Wolna_biblioteka_klipart%C3%B3w">ruch Openclipart</a>. <a href="https://pl.wikipedia.org/wiki/Aiki_framework">Aplikacja Aiki Framework</a> jego autorstwa do dziś jest silnikiem napędzającym stronę internetową wolnej biblioteki klipartów. Wraz z Jonem Phillipsem założył niewielkie <a href="http://fabricatorz.com/">studio projektowe Fabricatorz</a>, współtworzył także damasceński <a href="http://web.archive.org/web/20120302070214/http:/www.aikilab.org/">Aiki Lab</a>, <a href="https://pl.wikipedia.org/wiki/Hackerspace">przestrzeń kreatywną</a> i skupioną wokół niej społeczność osób zainteresowanych wolną kulturą i oprogramowaniem. Gośćmi Aiki Lab było wielu światowych luminarzy i liderów, m.in. Mitchell Baker, prezes Fundacji Mozilla. Wielu młodych mieszkańców Damaszku to właśnie tam po raz pierwszy zetknęło się z otwartą kulturą, a sam Bassel był tam obecny niemal przez całą dobę, jako że na miejscu działało o wiele lepsze łącze internetowe, niż w jego własnym mieszkaniu.</p>
<p>15 marca 2012, w pierwszą rocznicę <a href="https://pl.wikipedia.org/wiki/Wojna_domowa_w_Syrii">wybuchu wojny domowej w Syrii</a>, Bassel zniknął w drodze do <a href="https://en.wikipedia.org/wiki/Mezzeh">Mezzeh</a>, południowej dzielnicy <a href="https://pl.wikipedia.org/wiki/Damaszek">syryjskiej stolicy</a>. Kilka tygodni później miał wziąć ślub z Nourą Ghazi, syryjską prawniczką i działaczką na rzecz praw człowieka. Do dziś nie jest jasne co doprowadziło do jego aresztowania ani dlaczego został zatrzymany przez syryjskie władze.</p>
<p>Od trzech lat przetrzymywany był w <a href="https://en.wikipedia.org/wiki/Adra_Prison">niesławnym więzieniu Adra</a>, oskarżony o „narażenie na szwank bezpieczeństwa państwa”. <a href="http://www.ohchr.org/Documents/HRBodies/HRCouncil/RegularSession/Session22/A-HRC-22-53-Add4_EFS.pdf">ONZ potwierdziła</a>, że w tym czasie Bassel był wielokrotnie torturowany, maltretowany i pozbawiony możliwości kontaktu z prawnikiem, co stanowi naruszenie podstawowych praw człowieka. Grupa Robocza ds. Bezpodstawnych Zatrzymań Komisji Praw Człowieka ONZ <a href="http://en.alkarama.org/1763-syria-un-calls-for-the-release-of-freedom-of-speech-advocate-bassel-khartabil">uznała w niedawnej opinii</a>, że pozbawienie Bassela wolności miało charakter arbitralny. Choć warunki panujące w więzieniu Adra <a href="http://www.washingtonpost.com/wp-dyn/content/article/2006/01/18/AR2006011802332.html">są dramatyczne</a>, zamknięty w nim Bassel Khartabil znajdował się przynajmniej w Damaszku, blisko swojej rodziny i przyjaciół. W styczniu 2013 udało mu się nawet zza krat wziąć ślub ze swoją narzeczoną.</p>
<p>Jak pisze Noura na facebookowej stronie <a href="https://www.facebook.com/FreeBasselSafadi?fref=ts">FreeBasselSafadi</a>, 3 października 2015 żandarmeria syryjska rozkazała Basselowi spakować swoje rzeczy i przygotować się do wyjazdu „zgodnie z decyzją sądu polowego”. Obawiając się o swój los, Bassel zostawił swoją obrączkę współwięźniowi. Od tego czasu jego rodzina nie miała od niego żadnych wieści, a 10 października numer więzienny Bassela przyznano innemu więźniowi. Żadna z instytucji państwa syryjskiego nie przyznaje się do przetrzymywania go.</p>
<p>Jedną z osób poszukujących Bassela jest jego przyjaciółka i była koordynatorka Creative Commons na kraje arabskie <a href="https://cyber.law.harvard.edu/people/ddellaratta">Donatella Della Ratta</a>. Jak mówi, wraz z Nourą obawia się, że zostanie oskarżony w masowym procesie, bez prawa do obrony. – <em>Ale przede wszystkim musimy się dowiedzieć gdzie jest przetrzymywany. Wzywamy do jego natychmiastowego uwolnienia</em> – mówi Della Ratta. –<em> Ile razy jeszcze mam czuć tę samą trwogę, troskę i strach przed nieznanym?</em> – pisze <a href="https://www.facebook.com/FreeBasselSafadi/posts/894546230625444">na Facebooku narzeczona Bassela</a>.</p>
<p>W tej sytuacji cały ruch Wikimedia staje po stronie Bassela, szanując jego oddanie dla sprawy wolnego dostępu do wiedzy i otwartej kultury. Martwimy się o jego los i wspieramy wysiłki na rzecz jego bezpiecznego powrotu do domu.</p>
<p>Więcej informacji na temat sytuacji Bassela można uzyskać na stronie <a href="http://freebassel.org/">freebassel.org</a>, a także na <a href="https://www.eff.org/offline/bassel-khartabil">stronie Electronic Frontier Foundation</a>, facebookowym profilu <a href="https://www.facebook.com/FreeBasselSafadi/posts/894546230625444">FreeBasselSafadi</a>, i z konta <a href="https://mobile.twitter.com/freebassel">@freebassel</a> na Twitterze. Informacje o nim w portalach społecznościowych oznaczamy hashtagiem <a href="https://mobile.twitter.com/search?q=%23freebassel">#freebassel</a>, można też podpisać petycję w sprawie jego uwolnienia <a href="https://www.change.org/p/immediate-release-of-bassel-safadi-%D8%A7%D9%84%D8%A5%D9%81%D8%B1%D8%A7%D8%AC-%D8%A7%D9%84%D9%81%D9%88%D8%B1%D9%8A-%D8%B9%D9%86-%D8%A8%D8%A7%D8%B3%D9%84-%D8%A7%D9%84%D8%B5%D9%81%D8%AF%D9%8A-freebassel">na stronie Change.org</a>.</p>
<p><span style="color: #4f81bd"><span style="font-family: Cambria,serif"><span style="font-size: medium"><i>Tekst i tłumaczenie utworu na licencji Creative Commons Attribution 3.0 unported. Pierwsza publikacja na stronie http://blog.wikimedia.org/2015/10/08/bassel-missing-syria/ </i></span></span></span></p>

      </div> <!-- entry -->
    </div>
