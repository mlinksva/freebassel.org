---
layout: press
title: "#FREEBASSEL: У Сирії зник активний захисник вільної культури, який створював тривимірне представлення Пальміри"
source: "Wikimedia Ukraine"
link: https://wikimediaukraine.wordpress.com/2015/10/09/freebassel-free-culture-advocate-missing-in-syria/
categories: [press]
---

<div class="content">
      <p style="text-align:justify;font-size:75%;"><i>Переклад допису </i><a href="http://blog.wikimedia.org/2015/10/08/bassel-missing-syria/" target="_blank">#FREEBASSEL: Free culture advocate who built 3D renderings of Palmyra missing in Syria</a><i> з блогу Вікімедіа за 8 жовтня.</i></p>
<div style="width: 810px" class="wp-caption aligncenter"><a href="https://commons.wikimedia.org/wiki/File:Bassel_Safadi,_Seoul,_2010.jpg"><img src="https://upload.wikimedia.org/wikipedia/commons/thumb/9/94/Bassel_Safadi%2C_Seoul%2C_2010.jpg/800px-Bassel_Safadi%2C_Seoul%2C_2010.jpg" alt="Open-source advocate and Wikipedian Bassel Khartabil has been taken from a Syrian prison and brought to an unknown location. Photo by Christopher Lee Adams, public domain." width="800" height="540"></a><p class="wp-caption-text">Активний популяризатор програмного забезпечення з відкритим кодом і вікіпедист Бассел Хартабіл був перевезений з сирійської в’язниці до невідомого місця розташування. Фото Крістофера Лі Адамса, суспільне надбання.</p></div>
<p style="text-align:justify;">Древнє місто Пальміра в Сирії стало ціллю для руйнувань екстремістською групою ІДІЛ. <a href="http://freebassel.org/">Бассел Хартабіл</a>, популяризатор програмного забезпечення з відкритим кодом і вікіпедист, який вирішив будь-що зберегти місто в цифровому вигляді для майбутніх поколінь, перебуває під арештом з боку уряду Сирії впродовж трьох років. Нещодавно його було вивезено з в’язниці, де його утримували; його поточне місцеперебування є невідомим, а його друзі та родичі бояться за його безпеку.</p>
<p style="text-align:justify;">Пальміра <a href="http://www.nytimes.com/2015/10/06/world/middleeast/isis-syria-arch-triumph-palmyra.html">описується</a> як «одна з найбільш прославлених археологічних місцин у світі», <a href="http://www.nytimes.com/2015/05/21/world/middleeast/syria-isis-fighters-enter-ancient-city-of-palmyra.html">а також</a> як «домівка для деяких з найвизначніших у світі залишків старовини». Визнана пам’яткою Світової спадщини у 1980, а артефакти, знайдені в цьому оазисі серед пустелі датуються аж періодом неоліту, тобто близько 9500 років тому. Розташоване на перехресті головних шляхів торгівлі зі сходу на захід, місто відігравало дуже велику роль для регіону впродовж багатьох років, аж до третього століття до н.е. Багато з руїн у місті досі залишаються невідкритими, але археологічні розкопки було припинено від початку Громадянської війни у Сирії.</p>
<p style="text-align:justify;">У травні 2015 стародавнє місто було захоплено ІДІЛ, яка відома не лише своїми завоюваннями великих шматків Сирії й Іраку, а й своїми <a href="https://en.wikipedia.org/wiki/Destruction_of_cultural_heritage_by_ISIL">руйнуваннями пам’яток культурної спадщини</a>. Хоча група <a href="http://www.theguardian.com/world/2015/may/27/isis-releases-footage-of-palmyra-ruins-intact">спочатку заявляла</a>, що не чіпатиме більшу частину місцини, знищуючи лише пам’ятки, які вони визнають «політеїстичними», вони після цього зрівняли з землею <a href="http://www.nytimes.com/interactive/2015/06/29/world/middleeast/isis-historic-sites-control.html">навіть руїни без жодного </a><a href="http://www.nytimes.com/interactive/2015/06/29/world/middleeast/isis-historic-sites-control.html">релігійного значення</a>. Римський амфітеатр використовувався для страт, і в серпні, після місяця тортур, там було&nbsp;<a href="http://www.nytimes.com/2015/08/20/world/middleeast/isis-palmyra-syria-antiquities-scholar-beheaded.html">обезголовлено</a> видатного сирійського археолога, відомого як «Містер Пальміра». 6 жовтня було підтверджено, що ІДІЛ знищила Тріумфальну арку — потрійну арку, збудовану римлянами у другому столітті нашої ери на честь перемоги над силами Персії.</p>
<p style="text-align:justify;">За роки до цього Бассел працював над тим, щоб охопити в цифровому вигляді пишність та спадщину Пальміри, у рамках його відданості ідеї вільно ділитись усім зі світом. У 2008 Бассел розпочав проект, метою якого було поєднання дійсних супутникових фотографій та інших ресурсів в один «світовий» файл, який би дозволяв показати чудові пам’ятки та руїни міста у 3D. Його зусилля лишились незавершеними через його засудження: лише шістнадцять фото доступні завдяки його зусиллям <a href="https://archive.org/details/freebassel-palmyra">у Інтернет-архіві</a>, хоча 15 жовтня буде випущено до суспільного надбання ще більше даних на домені <a href="http://newpalmyra.org/">newpalmyra.org</a> другом та колегою Бассела, Джоном Філліпсом.</p>
<p style="text-align:justify;">Окрім того, що ділився культурними скарбами своєї країни, Бассел був розробником програмного забезпечення, відомим своєю визначальністю в розвиткові руху за програмне забезпечення з відкритим кодом в арабомовному світі. Він також був раннім та частим анонімним дописувачем Вікіпедії арабською мовою. Він створив та очолював сирійський проект <a href="https://uk.wikipedia.org/wiki/Creative_Commons">Creative Commons</a> (CC), ставши активним популяризатором не лише CC, а й <a href="https://uk.wikipedia.org/wiki/Ubuntu">Ubuntu</a>, Вікіпедії та вільного вебу загалом. Зараз колишня, голова CC Кетрін Кессерлі <a href="http://www.huffingtonpost.com/catherine-m-casserly-phd/free-bassel-free-culture_b_2867250.html">написала</a> в 2013, що Бассел «невтомно працював над тим, щоб закласти знання цифрової грамотності, навчаючи людей про онлайн-медіа та інструменти з відкритим кодом». При <a href="http://creativecommons.org/weblog/entry/40274">запуску</a> CC своїх ліцензій арабською мовою, його було визнано таким, що відіграв «основну роль» у їх прийнятті.</p>
<p style="text-align:justify;">Бассел також був робив значний внесок у такі ініціативи з відкритим кодом як <a href="https://en.wikipedia.org/wiki/Mozilla">Mozilla</a> та <a href="https://uk.wikipedia.org/wiki/Open_Clip_Art_Library">Openclipart</a>; остання досі працює на Басселевому <a href="https://en.wikipedia.org/wiki/Aiki_Framework">Aiki Framework</a>. Разом з Джоном Філліпсом він співзаснував компанію з веб-дизайну <a href="http://fabricatorz.com/">Fabricatorz</a> і допоміг заснувати <a href="http://web.archive.org/web/20120302070214/http://www.aikilab.org/">Aiki Lab</a>, культурний простір комп’ютерних технологій в Дамаску, що приймав таких лідерів думки та світил відкритої культури як <a href="https://en.wikipedia.org/wiki/Mitchell_Baker">Мітчелл Бейкер</a>, голова та головний виконавчий директор Mozilla. Багато молодих людей Дамаску дізнались про поширення й відкриту культуру завдяки Aiki Lab, а самого Бассела там часто можна було знайти у будь-який час доби через те, що там був швидший доступ до Інтернету, ніж в нього вдома.</p>
<p style="text-align:justify;">15 березня 2012 року Бассел зник під час поїздки до <a href="https://en.wikipedia.org/wiki/Mezzeh">Меззеху</a>, району <a href="https://uk.wikipedia.org/wiki/Дамаск">Дамаску</a>. Це був день першої річниці початку громадянського повстання в країні, а лише через тижні після цього він планував одружитись зі своєю нареченою, адвокатом з прав людини Ноурою Гхазі. Невідомо, як його було ідентифіковано та які обставини призвели до його затримання.</p>
<p style="text-align:justify;">Впродовж наступних трьох років Бассел утримувався у міській в’язниці Адра зі звинуваченням у шкоді національній безпеці. ООН <a href="http://www.ohchr.org/Documents/HRBodies/HRCouncil/RegularSession/Session22/A-HRC-22-53-Add4_EFS.pdf">виявила</a> (PDF, с. 75), що багато тверджень щодо Басселового катування, поганого поводження з ним, а також доступу до адвоката є достатніми, щоб бути визнаними порушенням його базових прав людини. Недавня <a href="http://en.alkarama.org/1763-syria-un-calls-for-the-release-of-freedom-of-speech-advocate-bassel-khartabil">думка</a> Робочої групи з безпідставних затримань ООН також включає те, що його «позбавлення свободи» мало «безпідставний характер». Хоча обставини його затримання й були складними — Андру <i>Washington Post</i> охарактеризовала як «<a href="http://www.washingtonpost.com/wp-dyn/content/article/2006/01/18/AR2006011802332.html">сумнозвісну</a>», — принаймні вона розташована у Дамаску, поблизу рідних та друзів Бассела. Бассел та Ноура одружились у січні 2013, з нареченим все ще за ґратами.</p>
<p style="text-align:justify;"><a href="https://www.facebook.com/FreeBasselSafadi/posts/894546230625444">За словами Ноури</a>, 3 жовтня військовою поліцією Басселу було сказано зібрати свої речі для від’їзду на основі «наказу з печаттю польового суду». Боячись за свою долю, він віддав свою обручку своєму другу, який також є в’язнем, перед тим як покинути в’язницю. Його родина не має жодної подальшої інформації про його поточний статус чи місцеперебування.</p>
<p style="text-align:justify;">Близька подруга Бассела та колишній координатор Creative Commons в арабському світі, <a href="https://twitter.com/donatelladr">Донателла Делла Ратта</a>, каже, що вона та Наура є дуже занепокоєними про Бассела. Вони бояться, що він зараз на фінальних судових засіданнях, не маючи жодного правого представництва. «Нам потрібно знати, де він», —&nbsp;каже Донателла, — «і ми закликаємо до його негайного звільнення з-під арешту». У Facebook Ноура <a href="https://www.facebook.com/FreeBasselSafadi/posts/894546230625444">запитувала в себе</a>: «Скільки разів я повинна повертатись до відчуття того самого жаху, переживання та страху невідомого?»</p>
<p style="text-align:justify;">У Фонді Вікімедіа ми шануємо відданість Бассела до вільних знань та відкритої культури. Як члена глобальної спільноти Вікімедіа, ми стурбовані за його безпеку й підтримуємо зусилля спрямовані на те, щоб ми скоро побачили його вільним знову.</p>
<p style="text-align:justify;">Більше інформації доступно на <a href="http://freebassel.org/">freebassel.org</a>, від <a href="https://www.eff.org/offline/bassel-khartabil">Electronic Frontier Foundation</a>, <a href="https://www.facebook.com/FreeBasselSafadi">FreeBasselSafadi</a> на Facebook, and <a href="https://twitter.com/freebassel">@freebassel</a> у Twitter’і. Твіти можна помічати теґом <a href="https://twitter.com/search?q=%23freebassel">#freebassel</a>, а також Ви можете підписати петицію солідарності з метою показати свою підтримку на <a href="https://www.change.org/p/immediate-release-of-bassel-safadi-الإفراج-الفوري-عن-باسل-الصفدي-freebassel">Change.org</a>.</p>
<p style="text-align:justify;"><i><a href="https://wikimediafoundation.org/wiki/User:Katherine_(WMF)">Кетрін Меєр</a>, головна відповідальна за комунікацію<br>
<a href="https://wikimediafoundation.org/wiki/User:Ed_Erhart_(WMF)">Ед Ерхарт</a>, асоційований редактор<br>
Фонд Вікімедіа</i><i><br>
</i></p>
<hr>
<p style="text-align:justify;font-size:75%;"><i>Переклад допису&nbsp;</i><a href="http://blog.wikimedia.org/2015/10/08/bassel-missing-syria/" target="_blank">#FREEBASSEL: Free culture advocate who built 3D renderings of Palmyra missing in Syria</a><i>&nbsp;з блогу Вікімедіа за 8 жовтня.<br>
</i></p>
    </div>

