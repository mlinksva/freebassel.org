---
layout: press
title: "#FREEBASSEL: Застъпник на свободната култура, правил 3D възстановки на Палмира, е изчезнал в Сирия"
source: "Wikimedia Bulgaria"
link: https://blog.wikimedia.bg/2015/10/11/freebassel-%D0%B7%D0%B0%D1%81%D1%82%D1%8A%D0%BF%D0%BD%D0%B8%D0%BA-%D0%BD%D0%B0-%D1%81%D0%B2%D0%BE%D0%B1%D0%BE%D0%B4%D0%BD%D0%B0%D1%82%D0%B0-%D0%BA%D1%83%D0%BB%D1%82%D1%83%D1%80%D0%B0-%D0%BF%D1%80/
categories: [press]
---

    <p><span style="font-weight: 400;">Превод от блога на <a href="https://wikimediafoundation.org/wiki/Home">Фондация Уикимедия</a> – http://blog.wikimedia.org/2015/10/08/bassel-missing-syria</span></p>
<p><span style="font-weight: 400;">Древният град Палмира&nbsp;в <a href="https://bg.wikipedia.org/wiki/%D0%A1%D0%B8%D1%80%D0%B8%D1%8F">Сирия </a>се е превърнал в обект на унищожение от екстремистката групировка „<a href="https://bg.wikipedia.org/wiki/%D0%98%D1%81%D0%BB%D1%8F%D0%BC%D1%81%D0%BA%D0%B0_%D0%B4%D1%8A%D1%80%D0%B6%D0%B0%D0%B2%D0%B0_%D0%B2_%D0%98%D1%80%D0%B0%D0%BA_%D0%B8_%D0%9B%D0%B5%D0%B2%D0%B0%D0%BD%D1%82%D0%B0">Ислямска държава</a>“. Басел Хартабил, застъпник на <a href="https://bg.wikipedia.org/wiki/%D0%9E%D1%82%D0%B2%D0%BE%D1%80%D0%B5%D0%BD_%D0%BA%D0%BE%D0%B4">отворения код </a>и уикипедианец, твърдо решен да съхрани града в цифров вид за бъдещите поколения, през последните три години е бил държан в затвор от сирийското правителство. Наскоро е бил изведен от затвора, и текущото му местоположение е неизвестно. Приятелите и семейството си му се страхуват за безопасността му.</span></p>
<figure style="width: 4980px;" class="wp-caption alignnone"><a href="https://commons.wikimedia.org/wiki/File:Bassel_Safadi,_Seoul,_2010.jpg"><img class="" src="https://upload.wikimedia.org/wikipedia/commons/9/94/Bassel_Safadi%2C_Seoul%2C_2010.jpg" alt="Уикипедианецът и активист за отворен код Басел Картабил е отведен от сирийски затвор и заведен на неизвестно място. Снимка от Christopher Lee Adams, обществено достояние." width="4980" height="3360"></a><figcaption class="wp-caption-text">Уикипедианецът и активист за отворен код Басел Картабил е отведен от сирийски затвор и заведен на неизвестно място. Снимка от Christopher Lee Adams, обществено достояние.</figcaption></figure>
<p><span style="font-weight: 400;">Палмира&nbsp;е описван като „един от най-прочутите археологически обекти в света“ и „дом на някои от най-великолепните останки от древността“. Обявена е за обект на <a href="https://bg.wikipedia.org/wiki/%D0%A1%D0%BF%D0%B8%D1%81%D1%8A%D0%BA_%D0%BD%D0%B0_%D1%81%D0%B2%D0%B5%D1%82%D0%BE%D0%B2%D0%BD%D0%BE%D1%82%D0%BE_%D0%BA%D1%83%D0%BB%D1%82%D1%83%D1%80%D0%BD%D0%BE_%D0%B8_%D0%BF%D1%80%D0%B8%D1%80%D0%BE%D0%B4%D0%BD%D0%BE_%D0%BD%D0%B0%D1%81%D0%BB%D0%B5%D0%B4%D1%81%D1%82%D0%B2%D0%BE_%D0%BD%D0%B0_%D0%AE%D0%9D%D0%95%D0%A1%D0%9A%D0%9E">световното културно наследство на ЮНЕСКО</a> през 1980 година, но археологическите артефакти, открити в този пустинен оазис са датирани най-рано към епохата на <a href="https://bg.wikipedia.org/wiki/%D0%9D%D0%BE%D0%B2%D0%BE%D0%BA%D0%B0%D0%BC%D0%B5%D0%BD%D0%BD%D0%B0_%D0%B5%D0%BF%D0%BE%D1%85%D0%B0">неолита</a>, отпреди 9500 години. Като кръстопът на главния търговски път между Изтока и Запада, Палмира&nbsp;играе изключителна регионална роля в продължение на много години през третото столетие преди Христа. Много от руините на града все още не са извадени на бял свят, но археологическите разкопки са спрени от началото на сирийската гражданска война.</span></p>
<p><span style="font-weight: 400;">През май 2015 г., античният град е превзет от групировката „Ислямска държава“, която не само завоюва големи слоеве от Сирия и <a href="https://bg.wikipedia.org/wiki/%D0%98%D1%80%D0%B0%D0%BA">Ирак</a>,&nbsp;но е известна и с посегателствата си над културното наследство. Въпреки че групировката първоначално заяви, че ще пощади голяма част от мястото, като ще унищожава само паметници, които намира за „политеистични“, членовете ѝ впоследствие започнаха да разрушават дори руини без религиозно значение. Един римски амфитеатър се използва за екзекуции и един виден сирийски археолог, известен като „Г-н Палмира“ беше обезглавен там през август след един месец на изтезания. На 6 октомври беше потвърдено, че „Ислямска държава“ е унищожила Триумфалната арка – тройна арка, построена от римляните през втори век след Христа в чест на победата на римляните над персите. </span></p>
<p><span style="font-weight: 400;">Години преди тези събития, Басел Хартабил започва работа по дигиталното заснемане на великолепното културно наследство в Палмира, воден от убеждението си, че то трябва да бъде свободно споделено със света. През 2008 г. Басел започва проект, който събира съществуващи спътникови снимки и други ресурси в един „световен“ файл, показващ величествените паметници и останки на Палмира в 3D. Усилията му остават ​​недовършени след &nbsp;лишаването му от свобода: само шестнадесет снимки от труда му са достъпни през интернет архива (Internet Archive), макар на 15 октомври приятелят и сътрудник на Басел, Джон Филипс, &nbsp;ще публикува още данни като обществено достояние на сайта www.newpalmyra.org.</span></p>
<p><span style="font-weight: 400;">Когато Басел не се занимавал със заснемане и споделяне на културните съкровища на страната си, той работел като софтуерен инженер, един от лидерите на движението за разработка на софтуер с отворен код в арабските страни. Той е един от ранните и редовно допринасящи, макар и анонимно, сътрудници към арабската Уикипедия . Изгражда и ръководи проекта <a href="http://creativecommons.org/">Криейтив Комънс </a>за Сирия, превръщайки се в застъпник не само на свободните лицензи Криейтив Комънс, но и на <a href="http://www.ubuntu.com/">Убунту</a>, Уикипедия и свободния уеб като цяло. Вече бившата председателка на борда на директорите на Криейтив комънс Катрин Касърли пише през 2013 година, че Басел „работеше неуморно, за да изгради знание за цифровата грамотност, обучавайки хората на онлайн медиите и инструментите с отворен код. При стартирането на Криейтив Комънс на арабски, Басел получава признание за основополагащата си роля при тяхното възприемане.</span></p>
<p><span style="font-weight: 400;">Басел е и основен сътрудник към инициативи под отворен код като <a href="https://www.mozilla.org">Mozilla</a> и <a href="https://openclipart.org/">Openclipart</a>, като Openclipart продължава да се поддържа на платформата му <a href="https://en.wikipedia.org/wiki/Aiki_Framework">Aiki Framework</a>. Той е съосновател на компанията за уеб дизайн <a href="http://fabricatorz.com/">Fabricatorz </a>заедно с Джон Филипс и помага за основаването на Aiki Lab – общностно технологично и културно пространство в Дамаск, което е било домакин на много лидери и светила на отворената култура, включително Мичъл Бейкър, изпълнителна директорка на Mozilla. Много млади хора в Дамаск са научили за споделянето и отворената култура благодарение на Aiki Lab и Басел често можел да бъде намерен там по всяко време на деня, тъй като в лабораторията имал достъп до по-бърз интернет, отколкото у дома си.</span></p>
<p><span style="font-weight: 400;">На 15 март 2012 г., Басел изчезва докато пътува до района Мазех в Дамаск. Това се случва на първата годишнина от началото на гражданската война в страната и само няколко седмици преди да се ожени за годеницата си, адвокатката за човешки права Нура Гази. Не е ясно как е бил идентифициран и какви обстоятелства са довели до задържането му.</span></p>
<p><span style="font-weight: 400;">През последните три години Басел е бил зад решетките в градския затвор Адра, с обвинения за нарушаване на държавната сигурност. В документ на Организацията на обединените нации се посочва (PDF, стр. 75), че множеството твърдения за изтезанията над Басел, малтретирането и липсата на достъп до адвокат представляват нарушаване на основните му човешки права. В едно свое неотдавнашно становище, Работната група към ООН по произволните задържания също така установява, че „отнемането на свободата“ на Басел е с „произволен характер“. Въпреки, че обстоятелствата по задържането му са били тежки – Адра се характеризира като затвор с „позорна слава“ от Уошингтън Поуст – той поне се намира на територията на Дамаск, близо до приятелите на Басел и семейството му. През януари 2013 г. Басел и Нура сключват брак докато женихът е все още зад решетките.</span></p>
<p><span style="font-weight: 400;">Според Нура, на 3 октомври военна полиция нарежда на Басел да си събере багажа за заминаване по нареждане на военен съд, дошло в запечатан плик. Страхувайки се от съдбата си, преди да потегли, Басел дава венчалната си халка на свой приятел и съкилийник. Оттогава семейството му не разполага с информация за текущото му състояние или местоположение.</span></p>
<p><span style="font-weight: 400;">Близката приятелка и бивша координаторка на Криейтив Комънс в Арабския свят, Донатела Дела Рата, казва, че тя и Нура са много притеснени за Басел. Те се страхуват, че той е изправен на съд по съкратена процедура без правен защитник. „Трябва да знаем къде е той“, казва Донатела, „и настояваме за незабавното му освобождаване от ареста“. Във Фейсбук, Нура се чуди „колко пъти отново трябва да почувствам същия ужас, тревога и страх от неизвестното?“</span></p>
<p><span style="font-weight: 400;">Ние във Фондация Уикимедия почитаме отдадеността на Басел към свободното знание и отворената култура. Като член на глобалната уикимедианска общност, ние също сме загрижени за неговата безопасност и подкрепяме усилията скоро тново да го видим на свобода.</span></p>
<p><span style="font-weight: 400;">Повече информация е достъпна на www.freebassel.org, на сайта на Фондация „Електронна граница“, групата FreeBasselSafadi във Фейсбук, и @freebassel в Туитър. Можете да отбелязвате туитовете си с хаштаг #freebassel, да се изразите подкрепата си, подписвайки петиция за солидарност с Басел на Change.org.</span></p>
<p><span style="font-weight: 400;"><a href="http://blog.wikimedia.org/author/krmaher/">Катрин Маер</a>, ръководител отдел „Комуникации“</span></p>
<p><span style="font-weight: 400;"><a href="http://blog.wikimedia.org/author/ederhart/">Ед Ерхарт</a>, редактор-сътрудник</span></p>
<p><span style="font-weight: 400;">Фондация Уикимедия</span></p>
<p>Превод: Вася Атанасова<br>
Редактор: Никола Калчев</p>
